---
title: "Коштозбори"
id: donations
menu:
  main:
    name: "Коштозбори"
---

## Незамовлений ХепіМіл

Щотижня я запускаю благодійний коштозбір *Незамовлений ХепіМіл* на вшанування дітей, що загинули від рук окупанта. Чому ХепіМіл? До 24 лютого у нас в сім’ї була така традиція — щоп’ятниці усім дітиськам нашим обов’язково замовляли ХепіМіл в Макдональдсі. Потім всі сідали, вмикали якогото мультика або кіно і сиділи всі разом, дивилися і плямкали картопелькою фрі. Зараз, очевидно, ми ХепіМіл замовити не можемо, оскільки Мак не працює в звичному режимі. А також цього не зможуть зробити усі ті діти, що їх замордовано кацапськими катами.

Тому щотижня я відкриваю монобанку, сума якої розраховується дуже просто — по одному ХепіМілу для кожної загиблої дитини. В лютому ХепіМіл коштував **84** гривні. З самого початку ми уже зібрали та передали **200,676** грн Марті Левченко з Чернівців, засновниці дитячого центру *«Мрія Марти»*, що опікується нині дітьми з Маріуполя та інших міст. 
